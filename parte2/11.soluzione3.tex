Una soluzione completamente diversa dalle precedenti che prende spunto da alcune tipologie di database NoSQL è la seguente; mantenere un numero molto limitato di tabelle con due colonne principali, \texttt{key} e \texttt{value}.

Tutti i dati vengono destrutturati in una serie di parti, per esempio una relativa alle relazioni con i giocatori, una con le relazioni con le partite, una con gli eventi, ecc... Ognuna di queste parti viene ancora scomposta in elementi minimi, associazioni chiave-valore di informazioni. Per esempio è possibile destrutturare l'informazione \emph{L'assassino è user1} nella coppia chiave-valore $assassino \rightarrow user1$ in una tabella associata con \texttt{game}.

Così facendo la struttura delle tabelle rimarrebbe costante con l'aggiunta di ruoli o di funzionalità nuove. Progettando efficientemente queste tabelle speciali è possibile rendere questa soluzione sufficientemente flessibile richiedendo rare modifiche alla struttura della base di dati.

Il principale svantaggio di questa soluzione, oltre all'enorme complessità in fase di progettazione, è la non strutturazione dei dati memorizzati. Questi sono infatti frammentari e, pur risolvendo in parte il problema dei vincoli di integrità referenziale, rende pressochè impossibile la verifica dell'effettiva consistenza dell'informazione memorizzata. Nel caso mancasse una riga in una tabella non sarebbe ovvio riuscire a trovare e risolvere il problema. In più questa soluzione andrebbe anche ad appesantire la base di dati che si vede diverse tabelle con un numero molto elevato di record memorizzati.